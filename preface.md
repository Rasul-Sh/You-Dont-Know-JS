<div dir="rtl">
  
## شما جاوا اسکریپت بلد نیستید!
## مقدمه

مطمئنم متوجه شدین اما منظور از «جاوا اسکریپت» توی عنوان این مجموعه، همون ملعون  نیست. هرچند احتمالا همه‌ی ما با خاطر نفرین کردن رفتارهای عجیب این زبان شناسایی می‌شیم!

از اولین روزهایی که وب به وجود آمد، جاوا اسکریپت تکنولوژی بنیادینی بود که برای ما امکان تعامل با محتوای وب رو فراهم می‌کرد. جاوا اسکریپت با ستاره‌هایی که دنبال ماوس کشیده می‌شدن و پاپ‌آپ‌های آزاردهنده شروع شد اما حدود ۲ دهه بعد، تکنولوژی و ظرفیت‌هاش به میزان زیادی رشد کرد، به طوری که امروز کمتر کسی به اهمیت جاوا اسکریپت در قلب بزرگترین پلتفرم نرم‌افزاری دنیا، یعنی وب، شک داره.

اما خب به عنوان یک زبان، همیشه نقدهای زیادی بهش وارد شده.  قسمتی به ارث‌بری و قسمت بیشتری به فلسفه‌ی طراحیش.  همونطور که برندن ایش هم یک بار گفته، اسمش تداعی کننده‌ی حالت «برادر کوچیکه‌ی خنگ» در کنار برادر بزرگ و بالغ یعنی «جاوا» ست. اما این نام‌گذاری صرفا جنبه‌ی سیاسی و تبلیغاتی داره. این دو زبان از جنبه‌های مختلف با هم بسیار تفاوت دارند. جاوا اسکریپت همونقدر شبیه جاواست که کارناوال شبیه کار.
مفاهیم و ساختارهای جاوا اسکریپت از زبان‌های متعددی برگرفته شده. این زبان هم پارادایم Procedural سی رو داره هم پارادایم Functional لیسپ رو و دقیقا به همین علت برای عده‌ی زیادی از برنامه نویس ها قابل دستیابیه.  نوشتن Hello World  توی جاوا اسکریپت انقدر ساده‌ست که حتی افرادی که تجربه‌ی برنامه نویسی ندارند هم به یادگرفتنش ترغیب می شن و به سادگی باهاش خو میگیرند.

جاوا اسکریپت در عین اینکه یکی از ساده‌ترین زبان‌هاییه که می‌شه توش پیش رفت، رفتارهای غریبی داره که باعث می‌شه زمان بیشتری برای تسلط بهش نیاز باشه. در زبان هایی مثل C یا ++C برای نوشتن یک برنامه در ابعاد بزرگ به دانش عمیقی نیازه. اما برای نوشتن برنامه ای مشابه در جاوا اسکریپیت، به ندرت از قابلیت های واقعی زبان استفاده میشه.

استفاده از مفاهیم پیچیده و عمقی زبان ظاهرا ساده است. مثل پاس دادن توابع به عنوان callback که برنامه نویس رو تشویق می کنه که از زبان همونطوری که هست استفاده کنه و به اتفاقاتی که پشت صحنه میفته توجه نکنه.

جاوا اسکریپت زبان ساده‌ایه که استفاده ازش راحته و درخواست‌های زیادی هم براش وجود داره اما همزمان زبان پیچیده‌ایه که مجموعه ای از مکانیزم‌های زبان‌های مختلف رو در خودش جای داده و بدون مطالعه‌ی درست حتی برنامه نویس های باتجربه هم ممکنه در فهم درستش دچار اشتباه بشن.

پارادوکس جاوا اسکریپت همینجاست. پاشنه‌ی آشیل این زبان و چالشی که امروزه بهش اشاره می کنیم، دقیقا همین مسئلهست که چون جاوا اسکریپت بدون فهمیدن قابل استفاده است، برنامه نویس ها به ندرت می‌فهمندش.

## ماموریت
اگه هر جایی که توی جاوا اسکریپت دچار غافلگیری یا ناامیدی می شید واکنشتون اینه که  اون مبحث رو بی‌خیال بشید، (همونطوری که خیلی‌ها به این کار عادت کردن) به زودی به پوسته‌ای تو خالی از مفاهیم نزول می‌کنید.

با اینکه از این مجموعه  تحت عنوان «بخش‌های خوب» یاد می‌شه اما من از شما خواننده‌ی عزیز، می‌خواهم که ازش با عنوان‌های «بخش‌های آسان»، «بخش‌های امن» یا حتی «بخش‌های ناکامل» یاد کنید.

مجموعه ی «شما جاوا اسکریپت نمی دانید» یک چالش متقابل است: «تمام» بخش های جاوا اسکریپت رو یاد بگیرید و عمیقا درک کنید. حتی «بخش‌های سخت» رو.

اکثر برنامه نویس‌های جاوا اسکریپت مایلند فقط به اندازه‌ی «نیاز» یاد بگیرند،  بدون اینکه خودشون رو مجبور کنند که بدونند چطور و چرا جاوا اسکریپت این طور رفتار میکنه. در واقع وقتی شرایط سخت می‌شه، همه ترجیح می‌دهند فرار کنند.
من از این برخورد راضی نیستم و شما هم نباید باشید:  اینکه وقتی یک چیزی کار میکند روند یادگیری رو متوقف کنیم و ندونیم چرا داره کار می‌کنه.  ازتون می‌خوام این چالش رو بپذیرید که در مسیر ناهمواری که کمتر کسی قدم برداشته سفر کنیم و تمام چیزهایی که جاوا اسکریپت میتونه انجام بده رو در آغوش بگیریم. با این دانش، هیچ تکنیک، فریم‌ورک و  هیچ چیز عجیب و غریبی فراتر از درک ما نخواهد بود.
هرکدام از این کتاب‌ها یکی از مفاهیم اصلی رو بیان میکند که معمولا اشتباه یا کم فهمیده شده‌اند و به طرز بسیار عمیق و طاقت‌فرسایی بهش می پردازند. بعد از خواندن این کتاب‌ها دیگه می‌تونید به فهمتون از زبان اعتماد کنید و این مسئله چه در تئوری چه در عمل به چشم میاد. 
جاوا اسکریپتی که الان بلدید احتمالا بخش هایی هست که توسط افرادی با دانش ناقص بهتون منتقل شده. «اون» جاوا اسکریپت سایه‌ای از واقعیت این زبانه.  شما واقعا هنوز جاوا اسکریپت بلد نیستید  اما اگه این کتاب ها رو عمیقا بخونید، یاد خواهید گرفت. به خوندن ادامه بدین دوستان من، جاوا اسکریپت منتظرتونه.

## خلاصه
جاوا اسکریپت فوق‌العاده است. یادگیری جزییش ساده است اما یادگیری کاملش خیلی سخت‌تره. وقتی برنامه‌نویس‌ها گیج می‌شوند،  معمولا به جای دانش ناکافی خودشون، زبان رو مقصر می دونند.  هدف این کتاب‌ها تصحیح این تفکر و به تقدیر واداشتن شما از زبانیه که دیگه می‌تونید و باید عمیقا بفهمید.

نکته: خیلی از مثال‌های این کتاب با فرض استفاده از موتور مدرن جاوا اسکریپت (مثل ES6) نوشته شده و اگر از موتورهای قدیمی‌تر استفاده کنید،  ممکنه با نتیجه‌ی متفاوتی مواجه بشید.

</div>
